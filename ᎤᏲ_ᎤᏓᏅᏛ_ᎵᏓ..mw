ᎤᏲ ᎤᏓᏅᏛ ᎵᏓ. ᎠᏂᏐᎢ ᏘᏲᎭᎵ Ᏼ ᎾᎾᏛᏁᎮ ᎢᏡᎬ ᏳᎦᏌᏔᏂᏝ.
“Ꮭ ᎣᏤᏙᎲ ᏱᎷᎨᏍᏗ,” ᎤᎾᏛᏁ ᏘᏲᎭᎵ. ᏦᏣᏓᎿᏫ ᏕᎭᏘᏃᎯᎰ. ᎤᎾᏚᎵᏍᎪ
ᎣᎩᏰᏍᏗᎢ.”
ᎤᏅᏛ ᏙᏳ ᎨᏒ. ᎢᏤᎢᏳᏍᏗ, ᏓᎶᏂᎨᎢ, ᎤᏬᏗᎨᎢᏃ ᏧᎾᎵᏑᏫᏓ ᎨᏒ. ᎵᏓ
ᎤᏩᏌ ᎤᎵᏎᎩ ᎨᏎ.
ᏭᏂᎪᏛ ᏘᏲᎭᎵ ᎠᎾᏓᏁᏟᏴᏍᎪ ᎤᎾᎵᏑᏫᏒ ᏕᏡᎬ ᏧᎦᎶᎦᏃ ᎤᏠᏱ
ᎾᎾᏓᏛᏁᎲ. ᎵᏓ ᎤᏩᏌ ᏄᏓᎴ ᎨᏎᎢ. ᎥᏍᏊ ᎤᏓᏁᏟᏴᏍᏗ ᎨᏎ ᎤᎵᏑᏫᏒ,
ᎠᏎᏍᎩᏂ, ᎤᎵᏑᏫᏒ ᎤᏍᎪᏍᏗ ᎤᏬᏚᏨᎯᏃ ᎨᏒ.
ᏭᎪᏛ ᎤᏬᏚ ᎩᎦᎨᎢ ᎤᏍᎪᎸᎢ ᎨᏎ. ᏴᏫ, ᏥᏍᏆ, ᎬᏟᏃ ᎠᏂᎷᎨ ᎤᏂᎪᏩᏛᏗ
ᎤᏬᏚ ᎤᎵᏎᎩᏃ ᏘᏲᎭᎵ. ᎤᏦᏎᏗᏍᎨ ᎵᏓ, ᎤᎵᏏᎩᏳᏍᏗ ᎩᎦᎨᎢ ᎠᏓᏁᏟᏴᏍᎨ
ᎤᎵᏑᏫᏒ. ᎤᏙᎯᏳ ᎤᏦᏎᏗ ᏳᏓᏅᏔ, ᏓᎭᎵᎨᎢ ᎤᎵᏑᏫᏓ ᏂᎦᎵᏍᏗᏍᎨᎢ. ᎤᏁᏌᏴᏜ
ᏱᎦᏃᎸᏍᎦ, ᏓᎭᎵᎨᎢ ᎤᎵᏑᏫᏒ ᎤᏍᎪᎸ ᏌᎪᏂᎨᎢ ᏧᏓᏓᏟ ᏂᎦᎵᏍᏗᏍᎨᎢ.
ᏳᏓᎵᎭ ᎠᏁᎿᎢ ᎠᏂᎷᎬ ᎤᏂᎪᏩᏛᏗ ᎵᏓ, ᏓᏂᎪᏩᏘᏍᎬ ᎠᏂᏐ ᏘᏲᎭᎵ
ᎠᎾᏁᏟᏗᏍᎬ ᎤᎾᏗᏍᎦᏟᏗ ᏧᎦᎶᎪ. ᏃᏊ ᏓᏂᏰᏍᎬ ᏘᏲᎭᎵ. “ᏕᎭᏘᏃᎦ ᏦᏣᏓᎿᏫ,”
82
ᎤᏁᏡᏁ ᎠᏂᏐ ᏘᏲᎭᎵ. “ᎠᏯᏃ ᎤᎬᏩᏳᏎᏍᏗ ᏙᏓᎪᎩᏯᎢ.” ᏙᏳ ᎨᏒ. Ꮭ
ᏱᎬᏂᏯᎦ ᎵᏓ, ᎤᏍᎪᏍᏗ ᎤᎵᏑᏫᏒ ᎡᎵᏊ ᏳᏂᏢᏍᏓ.
ᎤᏩᏌ ᏃᏊ ᎵᏓ. ᎾᏥᎸᏉᏛᎾ ᎾᎦᏚᎵᏍᎬᎾᏃ, ᎤᏓᏅᏖᎢ. ᎤᏥᏊᏛᏍᏊ Ꮭ
ᎾᎥ ᏱᎦᎷᎨᎢ. ᎢᎦ ᎤᎴᏐᏓ ᏂᎦᎵᏍᏗᏍᎬ ᎥᏍᏊ. ᏍᎪᏱ ᎥᏍᏊ ᎤᏣᏘᎾ
ᏩᏂᎶᏍᎨᎢ ᏳᏂᎪᎭ ᎵᏓ. ᎦᏅᎯᏓ, ᏯᏙᏟ ᎤᏟᏍᏓᏃ ᎦᏅᎪ ᎤᏄᎸᎲᏍᎨ ᏧᏂᏗ
ᏍᎪᏯ ᏧᏩᏰᏍᏗᎢ.
“ᎠᏂᏐ ᎠᏁᎿ ᏱᎦᏥᏯᏛᏛᎲᎦ ᎾᎾᏛᏁ Ꮂ ᎤᎾᏓᎬᏎᏍᏛ,” ᎤᏛᏁ ᎵᏓ. “ᏃᏊ
ᎡᎵᏊ ᏱᎦᏥᏍᏕᎳ ᏗᏆᎵᎢ, ᏱᎬᎩᎸᏈᏓᏊᎴ.”
ᎠᎬᏱᎨᏒ, [[ᎤᎫᎫ]] ᎤᏛᏛᏁ. ᏚᏎᎮᎴ ᏗᎪᏍᏓᏯ ᏧᏓᏘᏍᏙᏗ, ᎤᏔᎾᏃ
ᎧᏴᏍᎪᏍᏓᏯ. Ꮭ ᏳᏍᏕᎸᎮᎢ.
ᏃᏊᎴ ᎤᎦᏐᏣᏁᏓ ᎤᏝᏃᎮᏔᏁ. ᏗᏍᏓᏯ ᏚᏑᎬ ᏚᏎᎮᎴ, ᎤᏟᏍᏗ ᎤᏓᎾᏫᏍᏙᏗ.
ᎯᎢᏛᏍᏊ ᏂᏓᏋᎿ!” ᎤᏪᏡᏁ. ᎤᏁᎵᏔᏁᏃ ᎤᏓᎵᏍᏆᎶᏍᏙᏗ ᎪᏍᏓᏯ ᏂᏚᏩᏅ ᏚᎵᎬ
ᎢᎬᏗ.
“ᎢᎦᏓ ᏘᏲᎭᎵ ᏚᏂᎵᎪ ᎤᏍᏊ,” ᎤᏛᏁ ᎵᏓ, “ᎠᏎᏍᎩᏂ Ꮭ ᎡᏍᎦ ᏱᏙᎬᏅᎦ
ᎠᏂᏐ ᎠᏁᎿᎢ.”
ᎤᎩᏨᏓᏃ, ᎵᏓ ᎤᏛᏛᏁ ᏗᎵ, “ᎦᏙ ᎭᏛᏁᎮ ᏗᏣᏓᎿᏫ Ᏼ ᏂᏕᎲᏁᎮᎢ?”
ᎤᏬᎵᏓᏁᎴ ᏗᎵ, “ᏱᎬᏯᏎᎯᏏ,” ᎤᏛᏁ. ᎡᏍᎦ ᎤᏓᏅᏖ ᎤᏓᏛᏛᏅ. ᎦᏙᏅ?

[[Category:To be checked]]
