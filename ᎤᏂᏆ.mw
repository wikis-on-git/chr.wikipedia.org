[[File:Nyssa sylvatica 4zz.jpg|thumb|262x262px|ᎤᏂᏆ ᏧᏆᎶᎦ]]
ᎤᏂᏆ ᏧᎬᎢ ᎧᎸᎬᏗᏣ ᎠᎹᏰᏟ ᎠᎵᏰᎲᏍᎪᎢ. 40' - 60' ᎢᎦᏘ ᎠᎵᏰᎲᏍᎪᎢ. ᏐᏉ ᎤᏂᏆ 141' ᎤᎵᏰᏅᎢ<ref>The Sibley Guide to Trees, pg. 360</ref>. ᎢᏳᏓᎵᎭ ᎠᏂᏴᏫ ᎠᎾᏓᏅᏖᏍᎪᎢ ᎤᏂᏆ ᏧᎬᎢ ᏗᎧᏅᏗ ᏌᎵ ᎢᏳᏍᏗ, ᎠᏎᏃ ᎨᏍᏗ ᏧᏂᏐᏱ ᏗᏧᎬᎢ ᏱᎩ. ᎤᏂᏆ ᎠᏂᏥᎸᏍᎩ ᏧᏂᏍᏗ ᏃᎴ ᎠᏤᎢ-ᏓᎶᏂᎨ ᏓᏑᏫᏓ. ᎧᏬᏂ, ᎠᏂᏍᎬᏘ, ᏃᎴ ᏕᎭᎷᏱ ᎠᏥᎸᏍᎪᎢ ᎤᏂᏆ. ᎤᏂᏆ ᎠᏓᏛᏍᎩ ᎤᏍᏗ ᏃᎴ ᏌᎪᏂᎨ ᎠᏑᏫᏓ ᏗᎧᏅᏗ. ᎤᏂᏆ ᏧᏆᎶᎦ ᏅᎩ ᎢᏳᏍᏗ ᎢᏯᏏᏔᏛᎯ ᎢᎦᏅᎯᏓ. ᎤᎳᎪᎲᏍᏗ ᏱᏂᎦᎵᏍᏗᏍᎪᎢ, ᏓᎶᏂᎨ, ᎠᏓᎶᏂᎨᎢ ᏃᎴ ᎩᎦᎨ ᎠᏑᏫᏓ ᎤᏂᏆ ᏧᏆᎶᎦ. ᎪᎨᏱ ᏃᎴ ᎪᎩ ᏱᎩ, ᎭᏫᏂᏗᏣ ᎤᏂᏆ ᏧᏆᎶᎦ ᎠᏤᎢ ᎤᏍᎪᎸ ᎠᏑᏫᏓ. ᎠᏂᏤᎢ ᏧᏩᏂᎦᎳᏅ ᎠᏤᎢ ᎢᏳᏍᏗ ᎠᏑᏫᏓ, ᎠᏎᏃ ᎾᎾᎵᏍᏗᏍᎪᎢ ᎩᎦᎨ-ᎤᏬᏗᎨ ᎠᎴ ᎬᏂᎨᎢ ᎤᏍᎪᎸᎢ ᎠᏑᏫᏓ. ᏥᏍᏈᏍᏓ ᏩᏚᎵᏏ ᏃᎴ ᏄᏓᎴᎢ ᏦᎪᏯ ᎤᏂᏆ ᎤᏂᏩᏛᎯᏓᏍᏗ ᎤᏂᎸᏉᏗ ᏯᏥᎸᏍᎪᎢ. ᎤᏂᏆ ᏧᏂᏦᏍᏗ ᏓᏓᏛᏍᎩ, ᎠᏎᏃ ᎢᎦᏓ ᏥᏍᏆ ᏓᏓᎬᏍᎩ ᏓᏂᎩᏍᎪᎢ.
