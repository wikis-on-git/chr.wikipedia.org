'''ᎩᎦᎨ  ᎠᏍᎦᏯ  ᎠᎴ  ᎤᏮᏖᎾ ''' 
ᏔᎵ  ᏗᎾᏓᏅᏟ  ᎤᎾᎵᎪᏁ  ᎤᏂᏃᎭᎸᏎ,  ᎠᎴ  ᏭᏂᎷᏨ  ᎣᏍᏓ  ᎦᎵᏦᏗ  ᎤᏙᏢᏒ  ᏙᏓᎸᎢ  ᎨᏒ  ᎤᏃᏔᏁᎢ,  ᎠᎴ  ᏌᏊ ᎤᏪᏟᏌᏁ  ᎤᏯᎳᏛ  ᎠᎵᎨᎲᏙᏗ  ᎪᏢᏙᏗ  Ꮎ  ᏐᎢ  ᎤᏪᏴ  ᏤᎬᎢ  ᎢᏗᏜ  ᏚᏭᎪᏔᏁ  ᎠᏫ  ᎤᏯᎸᏎ.  ᏞᎦᏊᏃ  ᎤᏛᎦᏁ  ᎤᏃᏴᎬ  ᎤᏅᏓᏝᎥᎢ  ᎾᏍᎩᎠ  ᏔᎵᎭ  ᎠᏁᎿᎢ  ᏣᎾᏟᎰᎢ.  ᎤᏩᏅᏦᏅ  ᏭᎶᏎ  ᏚᎵᏍᏔᎸᎢ  ᏫᏗᎦᏔᏂᏎ  ᎢᏳᏍᏗ  ᎨᏒᎢ,  ᎠᎴ  ᏭᎷᏩ  ᎤᎿ  ᏗᎨᏒ  ᎤᏩᏛᎮ  ᎡᏆ  ᎤᏮᏖᎾ  ᎤᎸᏪᏯᏍᏛ  ᎠᏍᎦᏯ  ᎠᎴ  ᎤᏴᏍᎩᏴᏎ  ᎦᎦᎵᏬᎩ  ᎤᏰᎸᏎᎢ.  Ꮎ  ᎠᏍᎦᏯ  ᎠᏟᎮᎢ  ᎬᏅ  ᎠᏗᏨᎯᎲ,  ᎠᎴ  ᏭᎵᏍᏔᏁᎴ  Ꮎ  ᎦᏃᎭᎵᏙᎯ:  “ᏍᎩᏍᏕᎳ,  ᎬᏚᏥᏴᎢ;  ᎯᎢᎾ  ᏗᏍᏓᏓᎾᏫ  ᎤᏠᏱᏊ  ᎠᏯ.”  Ꮎ  ᎦᏃᎭᎵᏙ  ᎣᏍᏓ  ᎤᎵᏐᏍᏔᏁ,  ᎠᎴ,  ᎤᎾᏌᏁᏎ  ᎦᏡᏓ  ᎤᏍᎪᎵ  ᎢᏴ  ᎬᏗᏍᎩ,  ᏭᏲᎴᏃ  ᎤᏮᏖᎾ  ᎠᏰᎸ  ᏗᎬᏩᎶᏒ,  ᎾᏊᏃ  ᎩᎦ  ᏓᏳᏤᏬᏨᎢ  ᏩᏔᎴᏒᎢ.  ᎾᏃ  ᎢᎾᏓ  ᏚᏲᏒᎢ  ᎤᏓᎸᏪᏍᏛᎢ  ᎪᎱᏍᏗᏃ  ᏣᏔᏍᎩᏍᎪ  ᎤᏃᏴᎵᏎᎢ,  ᎠᎴ  ᏭᎵᏌᏆᎴᎸᏍᏔᏁ  ᎤᏅ  ᏓᏝᎥᎢ  ᎡᎳᏗᏜ  ᎤᎨᏓᎵᏴ  ᎬᏗᏍᎩ,  ᎠᏲᏍᏘᏍᎨ  ᎡᎶᎯ  ᎠᎹ  ᏥᎦᏩᏙᏍᎪ  ᎾᏍᎩᎠᎢ,  ᎠᎵᏌᏆᎴᎵᏒᎢ.  
ᎾᏃ  ᎾᏥᎦᏔᎲᎾ  ᎤᎴᎾ,  ᎾᏍᎩᏃ  Ꮎ  ᎠᏍᎦᏯ  ᎩᎦᎨᎢ  ᎢᎨᏎᎢ,  ᎾᏍᎩ  ᎩᎦᎨ  ᎠᏍᎦᏯ  ᎠᎾᎦᎵᏍᎩᎢ  ᏅᏓᏳᏓᎴᏅᎢ.  ᎯᎠᏃ  ᏄᏪᏎᎴ  Ꮎ  ᎦᏃᎭᎵᏙᎯ:  “ᏍᎩᏍᏕᎸᎭ,  ᎾᏊᏃ  ᏓᎬᏯᎵᎡᎵᏍᏔᏂ,  ᎠᎴ  ᏅᏬᏘ  ᏓᎬᏁᎵ  ᎾᏍᎩᏃ  ᏂᎪᎯᎸᏊ  ᏣᏩᏛᏗ  ᎡᎿᎢ  ᎨᏒᎢ.”  ᎤᏂᎪᏘᏕᏃ  ᎬᏂ  ᎤᎵᏏᎩ  ᏄᎵᏍᏔᎾ,  ᎠᎴ  ᎾᏊ ᎤᏂᎦᏐᏎ  ᎤᏅᏓᏝᎥ  ᎤᎿ  ᎤᎵᏬᏨ  ᎤᏮᏖᎾ  ᏭᎵᏌᏆᎴᏠᎸ,  ᎠᏎᏃ  ᎾᎯᏳ  ᎨᏒ  Ꮎ  ᎠᏂᏥᏍᏆ  ᎠᎴ  ᎠᏂᏥᏍᎪᏯ  ᎤᏂᎪᏅᎢ  ᎨᏎ  ᎠᏰᎸᎢ  ᎠᎴ  ᎪᎵᏊ  ᎢᎦᎢ  ᏚᎸᏘᏰᎢ.  ᏌᏊᏃ  ᎤᎿᎢ  ᎨᏒ  ᎠᏨᏥᏍᏗ  ᏕᎦᎸᏌᏓᏗᎲ  ᎦᏙᎯ  ᏛᏓᎴᎲᏍᎬ,  ᎠᎴ  ᎤᎿ  ᏯᏍᎪᏌ  ᎭᏫᎾᏗᏜᏊ  ᎦᏚᎢ  ᎨᏒ,  Ꮎ  ᎩᎦᎨ  ᎠᏍᎦᏯ  ᎤᏩᏛᎮ  ᎤᏩᏥᏍᎦᎳᏅ  Ꮎ  ᎤᏮᏖᎾ.  ᏐᎢᏃ  ᎨᏒ  ᏡᎬᎢ  ᎢᏗᏜ  ᎤᏪᏅᏎ  ᎾᏍᎩ  ᎠᎾᎵᏍᎩ  ᎤᏩᏂᎸᎢ,  ᎠᎴ  ᏚᏪᏟᏌᎾ  ᎤᏬᏰᏂᏮᎵ  ᏧᏢᏓᎸᏓ  ᎤᏬᏔᏅ  ᎠᎴ  ᎤᎪᎲᏍᏔᏅ  Ꮎ  ᎤᏮᏖᎾ  ᎤᏩᏥᏍᎦᎳᏅ  ᏥᏃᏍᎦ  ᏫᎬᎵᏯᎶᎯᎯ.  ᎯᎠᏃ  ᎤᏪᏇᏅᏁ  ᎠᏫ  ᎦᏁᎩᎢ  ᎠᎴ  ᎤᏁᎴ  ᎦᏃᎭᎵᏙᎯ,  ᎯᎠ  ᏂᎦᏪᏍᎨᎢ:  “ᎢᎪᎯᏓᏊ  ᎯᎠ  ᏣᏍᏆᏂᎪᏕᏍᏗ  ᏂᎪᎯᎸᏊ  ᎦᎯᎢᏍᏗ  ᎨᏎᏍ  ᎡᎿᎢ.”  ᎾᏊᏃ  ᎤᏃᎯᏎᎴ  Ꮎ  ᎦᏃᎭᎵᏙᎯ  ᎾᏊ  ᎢᎡᏒ  ᏧᎵᏦᏛᎢ  ᎠᏎ  ᎤᏛᏗ  ᎨᏎᏍᏗ  [[ᏅᏬᏘ]]  ᏡᎬᎢ  ᏙᏱ  ᎨᏒᎢ,  ᏙᏳᎮᏃ  ᎤᎳᏂᎩᏗ  ᎠᎴ  ᎦᎾᏰᎩ  ᎨᏎᎢ.  ᏑᏓᎴᎩᏃ  ᎾᏍᏊ  ᎠᏥᏃᏎᎴ  ᎾᎯᏳ  ᏫᎦᎷᏨ  ᏗᏓᏁᎸ  ᏗᏩᏛᎯᏒ  ᏗᎾᏓᏅᏟ  ᎤᏲᎱᏏᏕᎾ  ᎤᏗᎦᎵᏍᏙᏗᏍᎬ  Ꮎ  ᎤᏮᏖᎾ  ᎤᏩᏥᏍᎦᎳᏅ  ᎤᎿ  ᏄᏍᏗᏕᎬ,  ᎠᏎᏃ  ᏳᏴᎭ  ᎤᏍᏗ  ᎢᏳᎵᏍᏔᏅ  ᎢᎯᏯ,  ᎾᏍᎩ  ᎤᏕᎸ  Ꮎ  ᎩᎦᎨ  ᎠᏍᎦᏯ,  ᎠᎴ  ᎤᏍᏛᎪᏍᏗᎢ  ᎤᏍᏗᎢ  ᎠᎹᎯ  ᎤᏭᎵᏍᏙᏗᎢ  ᎠᎴ  ᎤᏁᏁᏗ  ᏗᎾᏓᏅᏟ  ᎠᎴ  ᏙᎯᏊ  ᏳᏩᎵᏯᎶᎦ.  ᎾᏊᏃ  Ꮎ  ᎩᎦᎨ  ᎠᏍᎦᏯ  ᎤᏂᎩᏓ  ᎨᏎᎢ,  ᎠᎴ  Ꮎ  ᎦᏃᎭᎵᏙᎯ  Ꮭ  ᏳᎪᎮ  ᎤᎿ  ᎢᏗᏜ  ᏭᎶᏒᎢ.  ᎤᏩᏌᏃ  ᏫᎤᎷᏤ  ᏧᏂᎸᏦᏛ,  ᎠᎴ  ᎤᏩᏛᎮ  ᏗᎾᏓᏅᏟ  ᏙᏳᏃ  ᎤᏢᎨᎢ,  ᎠᏎᏃ  ᏞᎩᏳᏊ  ᎤᏅᏩᏁ  ᎬᏗᏍᎨ  Ꮎ  ᏅᏬᏘ  ᎢᎯᏲ  ᎤᏓᏳᏓᎴᏅ,  ᎠᎴ  ᎾᎯᏳ  ᎢᎦ,  ᎠᎴ  ᎤᎩᏨᏓ  ᏫᏂᎦᎵᏍᏗᎲ,  ᎠᎴ  ᏂᏓᏙᏓᏫᏒ  ᏕᎦᎶᏍᎬ,  ᎠᏩᏘᎮ  ᎡᎿᎢ  ᎭᏢᏊ  ᏳᏪᎾ.

[[Category:ᎤᎾᏙᏢᎯ]]
[[Category:To be checked]]
