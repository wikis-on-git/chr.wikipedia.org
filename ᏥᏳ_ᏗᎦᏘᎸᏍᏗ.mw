ᏥᏳ ᏗᏔᎵᏗᏍᏗ ᏍᏓᏱ ᏗᎦᎸᏫᏍᏓᏁᏗ ᎨᏎᎢ ᏗᎪᏢᏗ ᎪᎯᎩ ᏥᎨᏎᎢ.
ᏗᏍᏓᏯ ᎠᏓ ᎢᏕᏡᎬ ᏚᏂᏲᎮ ᏧᏃᎸᏙᏗ. ᏅᎩᏍᎪᎯ ᏱᎳᏏᏗ ᎢᏗᎦᏅᎯᏓ ᏕᎨᏒᎢ.
ᏔᎵᏍᎪᎯ ᏯᏂᎢ ᎠᏂᏍᎦᏯ ᏯᎾᏣᎥᎦ ᏕᎨᏒᎢ. ᎥᏍᎩ ᏳᏍᏗ ᏤᏆᏨ ᎢᏕᏡᎬ
ᏚᏂᏲᎮᎢ.
Ꮭ ᎦᏳᏂᏅᏍᏗ ᏱᎨᏎ ᎥᏍᎩ ᏧᏓᎨᏓ ᏕᏡᎬ, ᎠᎹᏱ ᎾᎥᎢ ᎠᏅᎴᏍᎨᎢ. Ꮭ
ᎦᎷᏍᏗ ᎠᎴ ᎠᏓ ᏗᎦᎴᏴᏍᏙᏗ ᏱᏚᏂᎮ ᎾᎯᏳ ᏥᎨᏒᎢ. ᎠᏎᏃ Ꮭ ᏗᎾᏓᏲᏍᎩ
ᏱᎨᏎᎢ, ᎣᏃᎷᏩᏛᎮᎢ, ᏓᎾᎪᎲᏍᏗᏍᎨ ᏕᏈᎬᎢ.
Ꮟ ᏄᎾᎴᏅᏓ ᏝᏬᏘ ᏃᏊᎴ ᎧᏁᏍᎦ ᏓᏂᏖᏗᏍᎨᎢ ᏕᏈᎬ, ᏂᏓᎾᏛ ᎢᏴ
ᏩᏂᏍᏛᏍᎨᎢ, ᎤᎭᎨᏓ ᎾᏅᏁᎮ ᏝᏬᏘ ᎥᏍᎩ ᎤᎾᏚᎵᏍᎬ ᎢᎦ ᎠᎪᎲᏍᎨᎢ,
ᏒᎳᏗᏜ ᎢᏈᎬ ᎠᏃᏛᏍᎨᎢ. ᏝᏬᏘ, ᎧᏁᏍᎦᏃ ᎥᏍᏊ ᏓᏅᏗᏍᎨ ᏧᏁᏅᏒ
ᏓᎾᏁᏍᎨᏍᎬᎢ.
ᏃᏆᎴ ᎣᏍᏓ ᏳᏓᎴᏅᎭ ᎠᎪᎥᏍᎬ ᎢᏈᎬᎢ, ᏅᏯ ᏗᎪᏍᏓᏯ ᏓᏅᏗᏍᎨ
ᏓᏂᏆᏔᎴᏍᎬ ᎤᎪᏅᎢ ᎨᏒᎢ, ᎣᏍᏓ ᏳᎪᎿ ᏃᏊ ᎠᎯᏓ ᎦᎴᏴᏍᎨᎢ ᎢᏡᎬᎢ.
20
ᏳᎴᏴᏐᎾᏊ ᎠᎾᎴᏂᏍᎨᏱ ᎠᏂᏁᎦᎵᏍᎬ ᎤᏯᎸ ᎢᏡᎬᎢ. ᎠᎯᏓ ᎦᏁᎦᏟᏗ ᎨᏐᎢ
ᎤᏗᏞᎩ ᏱᎩ, ᎪᎯᏗ ᏯᎬᏔ ᏍᏓᏱ ᏫᏂᎦᎵᏍᏗᏍᎪᎢ. ᎯᎠ ᏱᏄᎾᏛᏁᎳ
ᎬᏩᏃᏍᏓ ᎨᏒᎢ ᎤᏯᎸᎢ, ᎢᎦᏓ ᎠᏂᏣᎳᎩ ᏧᏁᏅᏒ ᏓᎾᏦᏗᏍᎨᎢ.
ᎡᏧᎳ ᏗᎬᏗ ᏫᏚᎵᏍᏛ ᏗᎪᏍᏓᏱ ᏂᏓᏅᏁᎮ, ᏗᏜᏉ ᎤᏂᎩᏍᏗ ᎨᎪ. ᏃᏊ
ᎦᏚᏗᏜ [[ᎠᏓ]] ᎠᏍᏆᎵᏓ ᏓᏃᏛᏍᎨ, ᏂᎪᎸ ᎤᎾᎦᏎᏍᏕᎢᎪᏛ. Ꮭ ᏳᎾᏚᎵᏍᎨ ᎡᏆ
ᎠᎴ ᎤᏍᏗ ᎤᏓᏪᎳᎩᏍᏗᎢ, ᎤᎪᏅ ᏓᏂᏍᏛᎪᏍᎨ ᏧᏓᎴᏅᏓ ᏚᏅᏴ ᏓᏅᏗᏍᎨᎢ.
ᎤᏠᏱ ᎾᏅᏁᎮ ᎭᏫᏂ ᏥᏳᎢ ᎤᏩᎾᏕᏍᎩ ᏄᎵᏍᏙᏗ, ᏃᏊ ᏳᏂᏍᏆᏓ ᏲᎾ
ᎪᎢ ᎠᏂᏅᎵᏰᏍᎨᎢ. ᏳᏓᎵᎭᏋ ᎠᏂᏅᎵᏰᏍᎨ ᏲᎾ ᎪᎢ ᏥᏳᎢ ᎤᎧᏲᎯᏍᏗ
ᏂᎨᏒᎾ, ᎥᏍᎩ ᎢᎦᎢ ᏚᏂᎸᏫᏍᏓᏁᎸ, ᎠᏃᏢᏍᎬ ᏥᏳ, ᎤᏂᎨᏳᏎᎢ. Ꮭ ᎿᏊ
ᏥᎩᎿᎠ ᏳᏂᎿᎡ ᎾᎯᏳ ᏥᎨᏎᎢ.
ᎠᎯᏓ ᎠᏍᏓᏩᏛᏍᏙᏗ ᏄᏅᏁᎢ, ᎩᎶᎢ ᎠᏲᎷᏗ ᏱᏓᎦᏔᏂ ᎤᎵᏍᏕᏟᏗ ᎨᏎᎢ
ᏩᏂᏍᏆᏗᏍᎬ ᎢᎪᎯᏓ. ᎡᎵᏍᏗᎧ ᏱᎨᏲᎲᎦ ᎪᎯᎩᏴ ᏥᎨᏒ ᏗᏍᏓᏩᏛᏍᏗ
ᏚᏂᎲ, ᎤᏠᏱ ᏱᏗᏍᏓᏩᏗ.
21

[[Category:ᎡᏓᏍᏙᏗ]]
[[Category:To be checked]]
