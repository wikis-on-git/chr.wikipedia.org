ᏒᎯ ᎠᎬᏱ ᏗᎦᏐᏍᏗ ᏥᏳᎯ ᎠᏩᏣᏅᎢ. ᏗᎦᏐᏍᏗ
ᏥᏳ ᎢᏳᏍᏗ. ᎠᎹᏱ ᏕᎦᏐᎯᏍᏗᏍᎪᎢ ᏴᏫ, ᎢᎦᏓ
ᏗᏦᏙᏗ ᏓᏫᏗᏍᎪᎢ. ᏗᎦᏐᏍᏗ ᏥᏳᎯ ᏦᎦᏦᏛᎢ ᎥᏍᏆ
ᏗᏦᏙᏗ ᏗᎦᏐᎯᏍᏗᏍᎩ ᎨᏒᎢ. ᏔᏬᏗ ᎤᎦᏚᏛ
ᏙᎦᏘᏁᎬᎢ, ᏴᎢᎦ ᏧᏍᏗ ᎤᎦᏚᏛ ᏕᎪᏢᎠ. ᎠᎩᏚᏥ
ᎣᎩᏁᏅᏒᎢ.
ᏦᏍᎪ ᎯᏍᎩ ᎤᎶᏒᏍᏛ ᏍᎪᎯ ᎣᎦᏂᎩᏍᏗ
ᏌᎾᎴᎢ. ᏑᏟᎶᏓ ᎤᏓᎷᎸ ᏬᎩᎷᏨᎢ. ᎦᏳᎳ ᏗᏦᏙᏗ
ᏚᏓᏅᏅᎢ, ᎠᎾ ᏬᎩᏂᏅᎢ. ᎠᎬᏯᏗᏜ ᎣᎩᏂᎲᎢ ᎦᏅᎯᏓ
ᎠᏦᏙᏗ ᎠᎱᎢ, ᎤᏃᎴ ᎤᏂᎩᏍᏗᏍᎩ ᏥᏳ ᎦᎾᏏᏁᎲᎢ.
ᎣᎾᏗᎳ ᎤᏍᏗ ᎠᏦᏙᏗ ᎠᎱᎢ, ᏔᎵ ᎠᎵᏲᎷᏙᏗ ᏯᏘᏃ
ᏚᎾᏢᎥᎢ ᎦᏚᎢ. ᏅᎩᏍᎪᎯ ᏗᏦᏙᏗ ᏓᎦᏎᏢᎢ ᏚᏓᏅᏅᎢ.
ᏍᎪᎯ ᎤᏟᎢᎶᏝ, ᎤᎴᏅᎲᎢ ᎠᏍᎦᏯ ᏥᏳ ᎣᏍᏓ
ᏓᎲᏍᎬᎢ ᏗᏦᏙᏗ. ᎡᎳᏗᏜ ᏥᏳ ᎤᏁᎦᎸ ᎤᎦᏔ ᏓᎰᎢ
ᏗᏦᏙᏗ. ᎠᏭᏴ ᏂᏚᏓᎸ ᏓᎲᎢ. ᎣᏍᏓ ᎣᎩᏂᏃᎾ ᏃᏊ
ᎣᎩᎾᏠᏒᎢ, ᎦᎸᎾᏗᏜ ᏬᎩᏂᎶᏒᎢ.
ᏬᎩᏂᎾᎷᏏᏝᏭ ᎣᎩᎾᏛᎦᏅ, ᎠᏥᎳ ᎠᏂᎩᏍᎩ ᏥᏳ
ᎤᏍᏆᏃᏴᎬ. ᏗᏥᎴᏂ ᏓᏭᎸᏅᎢ ᏗᏓᏘᏂᏙᎯ ᎤᎴᏅᎭ
ᎠᏙᎯᏍᏘᏍᎬᎢ. ᏍᏕᏱᏓ ᏥᏳ ᏚᏂᏴᏒᎢ ᏚᎾᏢᎩᏒᎢ.
ᏙᎢ ᎤᎴᏅᎲᎢ ᏥᏳ ᎠᏏᏁᎬᎢ, Ꮭ ᏩᎵᏱᎪᎯᏓ ᏱᎨᏎᎢ
ᎠᎺᏉᎯ ᎣᏤᏙᎲᎢ. ᏴᏫ ᎠᎹᏳᎳᏗ ᎠᎾᏑᎲᏍᎬ
ᏫᏙᏣᏐᏰᎮᎸᎢ. ᎣᏂᏗᏢ ᏦᎦᏂᎩᏒᎢ ᎠᏍᏗᎬᏍᎬᎢ,
ᎣᏥᎪᏘᏍᎬ ᎫᎱᏍᏗ.
91
ᎦᏅᎳᏗᏜ ᏕᎦᏍᎩᎸ ᏴᏫ ᎠᏂᏅᎢ. ᎢᎦᏓ ᏏᏓᏁᎸ,
ᏧᎾᎵᎪᎯ, ᏗᏂᏲᎵ, ᎠᏂᏫᎾ, ᎠᎾᏓᏃ. ᏂᎦᏓ ᎣᏍᏓ
ᎣᏂᏰᎸᏒᎢ, ᎠᎾ ᏔᏬᏗ ᎤᎦᏚᏛ ᏗᎦᏐᏍᏗ ᎣᏤᎬᎢ.
ᎦᏃᎸᏍᎬ ᎤᏁᏌᏴᏢᎢ ᏙᏂᎧᎥᎢ, ᎦᏳᎳ ᎤᏴᏢᎢ ᎦᎶᏂ
ᎦᎸᎢ.
ᎾᎥ ᎠᏍᏛ ᏥᏳ ᏙᎩᏃᎸᎢ [[ᎡᏚᏥ]]. ᎠᎺᏉᎯ
ᎦᏃᎯᎵᏙ ᏥᏍᏆ ᎠᏊᏴ ᎦᏃᎯᎵᏙᎲᎢ. ᏥᏳ ᎠᎢᎡ
ᎠᏍᏓᏩᏗᏒᎢ. ᎠᏍᎦᏯ ᎤᏍᏓᎦᏴᎯᏓ ᎤᏬᏰᏂ ᎠᎯᏙᎲ
ᎤᎴᏏᏢᎢ ᏥᏍᏆ.
ᎾᎥ ᏐᎢ ᎦᏍᎩᎸᎢ, ᎤᏂᏈᏕᎾ ᎤᏬᏗᎨ ᎩᏟ, ᎤᎾᏝᎢᏃ
ᏚᏃᏢᎢ, ᎤᎾ ᏩᎩᎶᏒᎢ, “ᏕᎩ ᏚᏙᎠ,” ᎤᏛᏅᎢ ᎤᎾᏝᎢ,
“ᎢᎦ ᏅᎸᏈᏗ ᎠᎹᏱ ᎾᎥ ᏍᏆᎴᏍᏗ ᎤᎨᎯᏓᏍᏗᎢ,
ᎠᎹᏱ ᏱᏩᏗᎾ ᏍᏆᎴᏍᏗ ᏱᏩᎩ.” ᏞᎦ
ᏥᏯᏒᏂᎵᏙᎸᎢ. ᏃᏊᏅ ᎣᎩᎾᎵᏍᏓᏴᏅᎢ ᎠᏣᏗ
ᏗᏍᏛᎭᎵ ᏙᎩᎾᏕᏅᎢ, ᏙᎯᏴ ᎤᏂᏕᏗ ᎨᏒᎢ.
ᏑᎵᎶᏓ ᎤᎶᏐᏅᎢ, ᎩᎳ ᎦᏙᎯ ᎣᏥᎪᏩᏗᏍᎬᎢ,
ᎤᏍᏗ ᏃᏯ ᎣᏥᎪᏩᏘᏍᎬᎢ, ᎦᏅᎸᎳᏗ ᏙᏧᏓᏓᎸ
ᎢᏤᎢᏳᏍᏗ ᎦᏄᎸ ᏙᏥᎪᏩᏗᏍᎬᎢ. ᎤᏌᎨ ᎤᏍᏓᎦᏴᎯᏓ
ᏃᏯ ᎪᏢᏔᏅ ᏂᎬᏫᏍᏛᎢ. ᎾᎠᏂᎨ ᏬᎩᎷᏣ, ᎦᎵᏦᏕ
ᏙᏥᎪᏩᏗᏍᎬᎢ, ᏃᏯ ᏚᏐᎯᏢ, ᏴᏫᏅ ᏗᎾᏓᏬᏍᎬᎢ
ᎠᎹᏳᎳᏗ. ᎤᏍᏗ ᎦᏚᎲ ᏩᎩᎪᎲᎢ. ᏴᏫ ᏓᏳᎾᏓᏅᏅᎢ
ᎠᎹᏳᏟᏗ ᎪᎩᎦᏗᏴ ᏬᎩᎷᎯᏍᏗᎢ. ᏃᏊ ᎤᎴᏅᎲ
ᏥᏳᎯ ᎠᎯᎵᏙ ᎤᎴᏅᎲ ᎠᏙᎯᏍᏗᏍᎬ. ᎠᏩᎵᎮᎵᏨᎢ
ᏬᎩᎷᏣ. ᏦᎦᏦᏙᏗ ᏬᎦᏣᏅᎢ, ᎣᎦᏂᎩᏒᎢ ᎾᎥ ᎠᎲ
ᏐᎢ ᎠᏦᏙᏗ ᏫᏥᎪᎥ ᏕᎩ. “ᏙᎾᏓᎪᎲᎢ,” ᏫᏥᏲᏎᎸᎢ.

{{Stub}}

[[Category:To be checked]]
