[[File:Cherokee, tunica femminile, xix sec.JPG|thumb|right|ᏣᎳᎩ ᏗᎿᏬᎢ.]]
'''ᏣᎳᎩ ᏗᎦᏣᎦᎸᏴ''' ᏗᏌᏃ ᏚᎾᏌᏃᎮᎢ, ᎠᏂᏍᎦᏯᏃ ᎠᏇᏡᏍᏗ ᎪᏢᏔᏅ ᎠᎿᏬ ᏚᎾᏂᏪᎢ. ᎠᎦᏣᎦᎸᏓ ᎠᏌᏃ ᏂᏓᏂᏪᏎᎰ.
ᏥᏗᎨᏥᎢᎸᏎ ᎨᏥᎩᎡᎴ ᎤᏅᏔᏅᏓᏍᏗ ᎪᎱᏍᏗ, ᏗᎵᏍᏙᏗ ᏱᎩ. ᎬᏩᎵᏨ ᎨᏒ ᎤᏂᎦᎭᎷᏍᏗ ᎠᎿᏬᎢ, ᏓᏂᏣᎦᎵᏍᎨᏊ
ᏓᏃᏢᏍᎬ ᏧᎾᏌᏃᎢ. ᎤᏅᏣᏗ ᎤᏥᎸ ᏓᏃᏢᏗᏍᎨᎢ. ᎪᎯᏴ ᏥᎩ, ᏧᏓᎴᏅᏓ ᏓᏂᏯᎸᏍᎪ ᎧᏅᏬᎢ ᏳᎵᏍᏙᏗ ᎡᎳᏗᏜ, ᎦᏅᎯᏓ ᏅᎩ ᏧᏅᏏᏯ, ᏗᎦᏐᏆᎸ, ᎦᎸᏉᏗ ᏃᏈᏏ ᎥᏍᏊ.

Ꮎ ᏥᏗᎨᏥᎢᎸᏍᏔᏁ ᎠᎬᏱᏗᏜ
ᏱᏂᏧᎵᏍᏙᏗ ᏂᎨᏒᎾ ᏕᎪᏯᏛ ᏓᏍᏆᎳ
ᏄᏰᎵᏛᏃ ᎪᎱᏍᏗ ᏯᎾᏛᏁ, ᏱᏓᏅᏗᏰ,
ᏎᎷ ᏐᎯᎴ ᏱᎩ ᏯᏂᏍᏙᎭ, ᏃᏊᎴ ᏄᏓᎴ
ᎾᎾᏛᏁᎲᎢ. ᎡᎳᏗ ᎨᏒ ᎠᏌᏃ ᎤᏍᏚᏚᏂ
ᏫᏗᎦᏅᎯᏓ ᏕᎨᏎ ᏗᎦᏓᎭ ᏂᏧᎵᏍᏙᏗ
ᏂᎨᏒᎾ, ᏳᎯᏌᏔ ᎠᎴ ᎪᏍᏚᎢ ᏱᎩ.
ᎠᎬᏱᏗᏜ ᏗᎧᏁᏍᏗ ᏓᏃᏢᏍᎨ ᏧᎾᏓᏍᏛᏗ ᎠᎯᏗᎨᎢ. ᏧᎾᏍᏗ ᎠᏂᎨᏳᏣ ᏧᎾᏌᏃ
ᎣᏂᏗᏜ ᏗᎧᏁᏍᏗ ᏕᎨᏎᎢ.
ᎪᎯᏴ ᏥᎩ, ᎠᏲᏓᏝᎲ ᎢᏗᎦᏅᎯᏓ ᏓᎾᏌᏃᎯᎰᎢ, ᏗᎦᏅᎯᏓ ᏕᎪᏯᏙᎢ.
ᎥᏍᎩᏊ ᏂᎦᎥ ᎦᏘᏲ ᏗᎾᏅᏌᏛᏍᎩ, ᏍᏆᎳᎯᎨᏍᏗ ᏕᎨᏐᎢ. ᏂᎦᏓᏊ ᎠᏂᏴᏫᏯ
ᏓᎾᏂᏬᏍᎪ ᎠᏇᏡᏍᏗ ᎠᎿᏬᎢ. ᎥᏍᏊ ᎤᏅᏣᏗ ᎤᏥᎸ ᏗᎪᏢᏔᏅ ᏕᎨᏐ,
ᏗᏇᏡᏍᏗ ᏓᏂᏰᏫᏍᎪ ᎠᎬᏱᏗᏜ ᏃᏊᎴ ᎣᏂᏗᏜ ᎠᎿᏬᎩᎢ. ᏕᎪᏯᏛ ᏧᏠᏱ ᏕᎨᏐ
ᎠᏂᎨᏯᏃ ᏧᎾᏌᏃᎢ.

[[Category:ᏣᎳᎩ]]
[[Category:To be checked]]
