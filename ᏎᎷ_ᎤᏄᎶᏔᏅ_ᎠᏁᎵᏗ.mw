“ᎡᏥ, Ꮭ ᎪᎱᏍᏗ ᏯᎩᎭ ᏱᎬᏆᏛᏅᏗ,” ᎧᏯᎯᎶᏍᎬ ᏑᏓᎵ ᏳᏕᏘᏴᏓ ᏎᎵᏓ. “ᎪᎱᏍᏗ
ᎠᎩᏩᏛᏗ ᏯᏆᏛᏁᏗ!”
ᎤᏥ ᏚᎧᏲᏔᏅ ᏧᏬᏰᏂ ᎤᏞᏌᏛ ᎬᏗ, ᎾᏊᏃ ᎤᏘᏅᏒ ᏎᎵᏓ ᏙᏱ ᎤᎦᎾᏩ ᎤᏬᏗᎨ
ᏠᎨᏒ. ᏎᎷ ᎦᎳ ᏗᎦᏕᏓ ᏗᏍᏆᎾᎪᏔᏅᏃ ᎨᏒ ᎿᏊᏃ ᎠᏥᎹᎬ ᎪᎩ ᏅᏓ ᎧᎸᎢ.
ᏄᏁᏨᎾᏊ ᎤᏥ ᎤᎴᏅᎲ ᎦᏟᏏᏍᎬ ᏧᎧᏲᏓ ᏎᎷ ᏧᏄᎶᏔᏅ, ᎤᎴᏅᎲᏃ ᎤᏞᏌᏛ
ᏕᎦᏢᏍᎬᎢ. ᎠᎪᎠᏂᏴᎲ ᏎᎵᏓ ᎠᎦᏘᎾᎡᏃ ᎤᏍᏗ ᎤᏪᏴᏗᏜ ᏫᏚᎾᏦᏝᏅ ᏫᏚᏃᏢ. ᎤᏥ
ᎤᎴᏅᎲ ᏍᏓᏯ ᏕᎦᏄᏖᏲᎲ ᏎᎷ ᏧᏄᎶᏔᏅ ᎪᏢᏍᎬ ᎤᏍᏗ ᎤᏍᎧ. ᏏᏊ ᏚᏁᏖᏲᎸ ᏎᎷ

[[File:Screen shot 2010-09-13 at 3.33.17 PM.png]]

ᏧᏄᎶᏔᏅ ᏔᎵ ᎢᎦ ᏧᏬᏢᏗ ᏗᎦᏃᎨᎢ. ᎿᏊᏅ ᎢᎸᏍᎩ ᎢᎦ ᏧᏄᎶᏔᏅ ᎤᏬᏢᏔᏅ
ᎡᎳᏗᎡᎯ ᎠᏌᏃ. ᏂᎦᏓ ᏚᎵᎬᏔᎾ ᎠᏁᏟᏗ ᎦᏂᏙᎲᎢ.
ᏎᎵᏓ ᎤᏍᏕᎸᎲ ᎤᏥ ᏗᎦᎾᏫᏛᎲ Ꮎ ᏎᎷ ᏧᏄᎶᏔᏅ ᎠᏁᎶᏗᏃ ᏧᏙᏢ ᏧᏁᏅᏒᏗᏜ.
ᎤᏥ ᏭᎩᏒ ᎤᏩᏰᏫᏒᏔᏂᏓᏍᏙ ᎦᎵᏗᏓᏅ ᏔᎷᏣ ᎤᎴᏅᎮᏃ ᎦᏰᏫᏍᏙᏗ ᏕᎦᏅᏌᏁᏍᎬ:
ᎤᏥᎸ, ᎦᏰᏫᏍᏙᏗ ᏓᏫᏍᎦᎨ ᎠᏄᏬ, ᎤᎸᏗᏱᏃ ᏕᎦᏟᏗ ᎢᏳᏍᏗ. ᎡᎳᏗᎡᎯ ᎠᏌᏃ
ᎤᎵᏍᏠᏍᏗᏃ ᏧᏃᏢᎾᏁᏗ ᎠᏁᏟᏗ.
ᏔᎵᏁ, ᎤᏥ ᏚᎾᏩᏛᎮ ᎠᏍᏘ. ᏎᎵᏓ ᏚᏍᏕᏲᎸ ᎠᏍᏘ ᎤᏬᏢᏅ ᎬᎿᎨᎢ ᎤᏍᏗᎬ ᎠᏁᏟᏗ.
ᎿᏊ ᎤᏥ ᎤᏎᎮᎸ ᎢᏳᏩᏁᏗ ᎤᏪᏰᏫᏍᏗ ᎠᏁᏟᏗ ᎤᏍᎧ.
ᎤᏂᏍᏆᏙᎿ ᏎᎵᏓ ᎤᎾᎡᎢ ᎤᏤᎵᏓ ᎠᏁᏟᏗ ᏎᎩᏂ ᏚᏬᎡᎢ. ᎤᎩᏨᏓ, ᏏᏊ ᏔᎵ ᎢᎦ
ᏚᏬᏢᏅ ᏧᎵᎢ ᏎᎩᏂ. ᎠᏎᏍᎩᏂ ᏎᎩᏂ ᏂᎪᎸ ᎤᏤᎵᏛ ᎨᏎᏍᏗ, ᎠᎬᏱ ᎤᏬᏢᎾ ᎨᏒ,
ᎢᏳᏰᏟᏗ, ᎿᏊᎴ ᎤᏥ ᎤᏍᏕᎸᏓ ᎪᏢᏍᎬᎢ.
