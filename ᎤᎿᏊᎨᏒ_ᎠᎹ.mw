ᏦᎢ ᎩᏄᏙᏗ ᎡᎶᎯ ᎫᏝᎠ ᎠᎹ, ᎠᏂᏴᏫ ᎥᏍᎩ ᎾᏂᏪᏎᎰ ᎡᎶᎯ ᎠᎹ ᏤᎶᎯ.
ᏥᏍᏈᏍᏗ ᎢᎩᏁᎭ ᎠᎹ ᎠᏎᏍᎩᏂ ᏥᏍᏈᏍᏗ Ꮭ ᏱᎦᏛᏓ. ᏴᏫ ᎠᏂᎪᏙᏍᎬ, ᎥᏍᏊ
ᎠᎪᏙᏍᎦ, ᎤᏂᎪᏛ ᏴᏫ ᎠᎾᎳᏒᎯᎭ ᎠᎹ. ᎥᏍᏊ ᎢᏗᏲᏍᏗ ᎢᎩᏁᎲ ᎠᎹ, ᎿᏊ
ᎠᎦᏲᎶᎦ.
ᎯᎢᎾ ᎪᏪᎵ ᎧᏃᎮᎭ ᏂᎦᎵᏍᏗᏍᎬ ᎡᎶᎯ ᎠᎹ ᎠᏓᏅᏏᏙᎲᎢ. ᎦᏃᎮ
ᏂᎦᎵᏍᏗᏍᎬ ᎠᎹ ᎠᏓᏁᏟᏴᏍᎬ ᎠᏓᏅᏏᏙᎲᎢ. ᎦᏃᎮ ᎢᏛᏗᏍᎬ ᎠᎹ ᎬᎦᏛᏗᏃ
ᎢᎩᏍᏆᎾᎪᏙᏗ ᎢᎦᎬᏎᏍᏙᏗᏃ.

Ꮲ 95% ᎢᎦ ᎡᎶᎯ ᏄᏍᏛ ᎠᎹ, ᎠᎺᏉ ᏴᏩᏔ ᏧᏝᎥ ᎦᏚᎢ ᎡᎶᎯ. ᏍᏈᏍᏗ
ᏧᏓᎴᏅᏓ ᎦᏙ ᏂᏓᏳᏓᎴᏅᏓ ᏗᏩᏛᏗ ᎠᎺᏉ ᎭᏫᏂ. ᎥᏍᎩᏅ ᏳᏰᏟᏗ ᎠᎹᎭ ᏥᎨᏐ
ᎠᎺᏉ ᎠᎹ. [[ᎠᎹᎭ ᎠᎹ]] ᏴᏗᏔᏍᎦ ᎤᏟᎯ ᎢᎦ ᏲᏔᏕᎬ ᎠᎹ. ᏴᏫ ᎠᏁᎿᎢᏃ
ᏱᏚᏂᏢᏍᏓ ᎠᎴ ᏱᏚᏂᎷᎦ ᏍᏈᏍᏗ ᏳᎾᏗᏔᎭ ᎠᎹᎭ ᎠᎹ.
Ꮲ 3% ᎢᎦ ᎡᎶᎯ ᏄᏍᏛ ᎠᎹ ᎣᎯᏍᏗ ᎠᎹ. ᏚᏪᏴ ᎡᏉᏂ, ᏧᏍᏗ ᏚᏪᏴᏃ
ᎣᎯᏍᏗ ᎠᎹ ᎨᏐ, ᎠᎦᏍᎬ ᎤᏅᏥ ᎤᏩᎾᏬᏒ ᏧᏂᎩᏓ. ᎣᎯᏍᏗ ᎠᎹ ᎥᏍᏊ ᎠᏩᏛᏗ
ᎨᏐ ᎦᏙ ᎭᏫᏂ. ᏭᎪᏛ ᎣᎯᏍᏗ ᎠᎹ ᏗᎦᎶᏍᎬ, ᎦᏚᏏ ᎦᏅᎳᏗ ᏚᏁᏍᏓᎸ ᏗᏩᏛᏗ
ᏧᎦᎾᏒ ᏧᏴᏢᏃ ᏕᎨᏛᎢ.

ᎠᎵᏖᎸᎲᏍᎬ ᎠᎹ
ᏦᎢ ᏧᏓᎴᎠ ᏄᏏᏓᎾ - ᎦᏁᎯ, ᏍᏓᏯ, ᎠᏔᏃᎴᎬᎢᏃ. ᎢᎩᎩᏌᏓ ᎢᏗᎪᏩᏘᏍᎬ
ᎡᎶᎯ ᎠᎹ ᎦᏁᎯ ᎨᏒ. ᏍᏓᏯ ᏱᏂᎦᎵᏍᏓ ᎠᎹ ᏳᏁᏍᏓᎳᏓ ᏅᎪᏩᏘᏍᎬᏅ ᏱᎩ
ᏅᏯ ᎠᏔᏃᎴᎬᎢ ᎠᏃᏎᎰᎢ.
ᎡᎶᎯ ᎠᎹ ᎠᏓᏁᏟᏴᏍᎪ ᏂᎪᎸ ᎠᎵᏖᎸᎲᏍᎬ ᎠᏓᏅᏏᏙᎲᎢ. ᎠᏓᏁᏟᏴᏏᏙᎲᎢ
ᎠᎵᏖᎸᎲᎢᏃ ᎡᎶᎯ ᎠᎹ ᏂᎦᎵᏍᏔᏅᏍᎬ ᎠᎹ ᎦᎶᏏᏙᎲ ᎠᏃᏎᎰᎢ. ᎯᎸᏍᎩ
ᎢᏯᏔᎳᏗᏅᏓ ᏂᎦᎵᏍᏗᏍᎪ ᎠᏓᏅᏏᏙᎲ ᎠᎹ ᎠᎺᏉ ᏳᏂᎩᏌ, ᎦᏙᎯᏃ ᎿᏊᎴ
ᎠᎺᏉᎯᏜ.

ᎠᎬᏱ ᎠᏓᎴᏂᏍᎬ ᎠᏔᏃᎴᎪᎢ. ᎥᏍᎩ ᏂᎦᎵᏍᏗᏍᎬ ᎦᏁᎯ ᎠᎹ ᎠᏓᏁᏟᏴᏍᎪ
ᎤᏔᏃᎸᏓ ᎨᏒ. ᎤᎦᏅᏮ, ᎢᎦᏅ ᎨᏒ ᏅᏙ ᏗᏂᎩᏍᎬ ᏫᎬᏂᎰ ᎡᎶᎯ ᏧᏍᏗᏓᏅ ᎠᎺᏉ,
ᏚᏪᏴ, ᏭᏍᏗᎬᏃ ᎠᎹ ᏕᎦᏁᎲᎢ.
Ꮎ ᏧᏍᏗ ᏗᎦᏃᎯᎵᏙ, ᎠᎹ ᏧᏓᎴᏅᏓ ᏧᏓᏙᏢᏅ ᏓᏃᏎᎰᎯ, ᎠᎹ ᎤᏙᏢᏅ,
ᎦᏅᏌᏁᏍᎪᎢ ᎤᏩᏂᏗᏍᎬᎢ. ᎤᎪᏛ ᎦᏟᏏᏍᎬ ᎤᏩᏂᏗᏍᎬ, ᎤᏟᏍᏗᏴ Ᏼ ᏂᏓᏓᎵᏗᏍᎪ
ᏧᏓᎴᏅᏓ ᏧᏓᏙᏢᏅ. ᎾᏞᎬᏊ ᎡᎵᏊ ᏂᎦᎣ ᎦᏅᏌᏁᏍᎪ ᎤᏩᏂᏗᏍᎩ ᎠᎵᏌᎳᏗᏍᎪ
ᎤᏬᏕᏫᏛ ᎨᏒ.
ᎠᏔᏃᎴᎪᎢ

ᎠᎹ ᏄᏍᏛ ᎦᏙᎯ
ᎤᏔᏃᎸᏓ ᏳᏠᏯᏍᏗ ᎤᏃᎴ ᎠᎵᏌᎳᏗᏍᎬ ᎡᎶᎯᏗᏜ ᎠᎴᏂᏍᎪ ᎦᏁᏌᏴᏜᏗᏍᎬᎢ.
ᎠᎹ ᏧᏓᎴᏅᏓ ᏧᏓᏙᏢᏅ ᎠᏓᏟᏏᏍᎪ ᎪᏍᏚ ᎦᏃᎯᎵᏙᎲ. ᎠᎾᏓᏟᏏᏍᎪ ᎤᎾᏙᏢᏗ
ᎤᏍᏗ ᎠᎹ ᎦᏍᏉᏍᎬᎢ. ᎯᎢᎾ ᏂᎦᎵᏍᏗᏍᎬ ᎠᎦᏲᎶᎬ ᎠᏃᏎᎰ, ᏂᏓᏤᏢᎾ ᎤᏔᏃᎸᏓ
ᏳᏓᏁᏟᏴᏌ ᎠᎹ ᎨᏒ ᎿᏊᎴ ᎦᏁᎯ ᏂᎦᎵᏍᏗᏍᎪᎢ. ᎯᎢᏅ ᏔᎵᏁ ᏂᎦᎵᏍᏗᏍᎬ ᎠᎹ
ᎠᏓᏁᏟᏴᏍᎬᎢ.
ᎤᎪᏛ ᏂᎦᎵᏍᏗᏍᎬ ᎤᏔᏃᎸᏓ ᎠᎦᏲᎶᎬ, ᎠᎹ ᎦᏍᏉᏍᎬ ᎠᎴᏂᏍᎪ ᎠᏙᏢᏍᎬ
ᎤᎶᎩᎸᎢ. ᎤᎪᏛ ᏓᏙᏢᏍᎬ ᎤᏩᏍᏉᏍᏗ, ᏧᎭᎨᏓ ᏧᎵᏏᎩᏃ ᏂᏕᎦᎵᏍᏗᏍᎪ ᏚᎶᎩᎸᎢ.
ᏍᏈᏍᏗ ᎠᏕᎳᎰᎯᏍᏗ ᎨᏐ ᏂᏗᎦᎵᏍᏔᏂᏒ ᏙᏱ ᏛᎦᏙᏍᏗᏍᎬ ᏚᎶᎩᎸᎢ.
ᎦᏅᎳᏗ ᏗᎦᏃᎯᎵᏙ ᏚᎶᎩᎸ ᏱᎩ ᏣᎢᏐ ᎤᏁᏍᏓᎵ ᎤᏬᏕᏫᏛᏃ ᎦᏅᎳᏗᏜ, ᎿᏊᏃ
ᏗᏓᏁᏟᏴᎯᏐ ᏙᏱ ᏄᏍᏛᎢ. ᎤᏂᏥ ᎢᏳᏍᏗ ᏧᏗᎦᎴᏲᏨ ᏱᏚᎶᎩᎳ ᎡᎵᏊ ᎦᏲᏟ ᎠᎹ
ᏄᏍᏗᏓᎾ ᏯᏗᎭ, ᎠᏎᏍᎩᏂ Ꮭ ᎡᎵ ᏱᏂᎦᎠ ᎤᎦᏅᏗᎢ. ᎢᎾ ᎢᏗᎦᏘ ᎤᎵᏏᎩ ᎡᎳᏗᏜ
ᏱᏚᎶᎩᎳ ᏗᏴᏓᏩᎶᎢᏐ ᏍᏈᏍᏗᏅ ᎠᎦᏍᎩ ᏗᎯᎵᏐᎢ.

{{Stub}}

[[Category:To be checked]]
