[[File:Juniperus virginiana near Oxford, Ohio.jpg|thumb|ᎠᏥᎾ]]

'''ᎠᏥᎾ''' ᎠᎴ ᎠᏥᏂ ᏧᎬᎢ ᎠᎹᏰᏟ ᎠᎵᏰᎲᏍᎪᎢ. 40' 60' ᏩᏍᏗ ᎢᏂ ᎢᎦᏗ ᎬᎵᏰᏗ ᏃᎴ ᎢᏳᏓᎵᎭ ᎤᏔᏂᎨᎢ ᎠᎵᏰᎲᏍᎪᎢ. ᎠᏂᏤᎢ ᎠᏥᎾ ᏧᏆᎶᎦ ᎠᏤᎢ ᎢᏳᏍᏗ ᎤᏍᎪᎸ ᎤᏑᏫᏓ ᏗᎧᏃᏗ. ᏧᏪᏘ ᏂᏕᎦᎵᏍᏗᏍᎪᎢ ᏧᏆᎶᎦ, ᎠᏤᎢ ᎤᏑᏫᏓ ᏂᏕᎦᎵᏍᏗᏍᎪᎢ ᏃᎴ ᏄᏓᎴ ᏗᎧᏃᏗ. ᏔᎵᏁ ᏗᎪᎳ ᎤᎶᏒᏍᏗ ᎤᏆᎶᎦ ᎤᏬᏗᎨ ᏂᎦᎵᏍᏗᏍᎨᏍᏗ ᏃᎴ ᎦᎵᏬᎨᏍᏗ, ᎠᏎᏃ ᎨᏍᏗ ᏯᏍᏗᏭᎣᏍᎨᏍᏗ. ᎠᏥᎾ ᎤᏯᎷᎦ ᎩᎦᎨ-ᎤᏬᏗᎨ ᎢᏳᏍᏗ ᏗᎧᏃᏗ ᏃᎴ ᎨᏍᏗ ᎤᎭᎨᏓ ᏱᎩ. ᎯᎠ ᏧᎬᎢ ᎠᎵᏰᎲᏍᎪᎢ ᎤᎧᏲᏓ ᎡᎶᎯ ᏃᎴ ᏅᏲᎢᏍᏉ, ᎠᏎᏃ, ᎢᏳᏓᎵᎭ ᎯᎠ ᏧᎬᎢ ᎠᎹ ᎾᎥᏍᏉ ᎠᎵᏰᎲᏍᎪᎢ. ᏕᎦᎶᎨᏒ ᎠᎵᏰᎲᏍᎪᎢ ᏃᎴ ᎠᎬᏱᏁ ᏧᎬᎢ ᎾᎥᏂ ᎤᎵᏰᏗ ᎢᏳᏓᎵᎭ. ᎨᏍᏗ ᏯᎵᏰᎲᏍᎪᎢ ᎭᏫᏂᏗᏣ ᏄᏓᎴ ᏕᏧᎬᎢ ᎤᏰᏟᏛ ᏍᏈᏍᏓ ᎤᎦᎵᏒ ᎤᏂᎬᎦ ᎯᎠ ᏧᎬᎢ. ᎯᎠ ᏧᎬᎢ ᎠᏂᏴᏫ ᎠᏅᏗᎰᎢ. ᎠᏥᎾ ᎠᏓ ᎣᏍᏓ ᎠᏒᎩ ᏃᎴ ᏓᏛᏙᏩ ᎨᏍᏗ ᏯᏂᎸᏉᏗ ᎥᏍᎩᏅ ᎢᏳᏍᏗ ᏗᏄᏬ ᏗᎦᏛᏗ ᏓᏁᏍᎨᎰᎢ ᎠᏥᎾ ᎠᏓ ᎬᏗ. ᏍᏈᏍᏓ ᏄᏓᎴ ᎠᏂᏴᏫ ᎠᏥᎾ ᏓᎾᏍᏓᏲᎯᎲ ᏧᎬᎢ ᎠᏅᏗᎰᎢ. ᏍᏈᏍᏓ ᎠᏂᏥᏍᏆ ᎠᏂᎸᏉᏗ ᎤᏂᎩᏍᏗ ᎠᏥᎾ ᏧᏓᏔᏅᎯ.

[[File:2014-05-13 08 32 55 Eastern Red Cedar at South Riding Golf Club in South Riding, Virginia.JPG|thumb|left|ᎠᏥᎾ]]

[[Category:ᏕᏡᎬᎢ]]
