ᏅᏓ ᎢᎦ ᎡᎯ ᎠᏝᏪᎢ ᏂᎫᏍᏙᎢ. ᎠᎦᎾᏬᏗᏍᎩ
ᎢᎩᏁᎰᎢ. ᎢᎦ ᎢᎩᏁᎰᎢ. ᏗᎦᎪᏗ ᏓᏛᎯᏍᏗᏍᎪᎢ. Ꮭ
ᎤᏃᏴᎬ ᏱᎦᏴᏛᎬᎠ. ᎠᏎᏅ, Ꮭ ᎡᏝᏪᎢ ᏱᎩ. ᏅᏓ ᎢᎦ
ᎡᎯ ᎡᏆ ᏍᏆᏞᏍᏗ ᎠᎪᎲᏍᎩ ᎤᏔᏃᎸᏓ ᏂᎪᎸᎢ. ᎢᎦ
ᎤᏍᎪᏍᏘ, ᏥᏳᏗ ᏱᏫᏓᎧᎾᎾ ᏗᎧᎸᎢ ᏱᏛᎨᏩᎩ.
ᎯᏍᎩᏍᎪ ᎦᎵᏉᎩ ᎢᏳᏆᏗᏅᏓ ᎢᏳᏗᏞᎩ ᎢᎩ ᎠᏰᏟ
ᏅᏓ ᎢᎦ ᎡᎯ. ᏌᏊ ᎢᏳᏆᏗᏅᏓ ᎤᎪᏗ ᎤᏔᎾ ᎾᎲ
ᎠᎭᏂ ᎡᎶᎯ ᏂᏚᏍᏛᎢ. ᎠᏎᏃ ᎠᏂᏐᎢ ᎠᏂᏃᏈᏏ ᎢᎦᏓ
ᎠᏂᎧᎸ ᎾᎥᎢ ᎤᏠᏱ ᏄᏍᏓᎾ.
ᏅᏓ ᎢᎦ ᎡᎯ ᏐᎳ (solar) ᎦᏃᎸᎥᏍᎬ. ᏐᎳ
ᎦᏃᎸᎥᏍᎬ ᎤᏍᏗ ᏄᎵᏍᏓᏅ ᎤᏗᏞᎩ ᎨᏐᎵᏂ Ꮎ ᎦᏚᎢ
ᏗᎦᎶᏍᎪᎢ. ᎯᎠ ᏧᎬᎭᎸᏓ ᎨᏐᎢ ᏥᏕᎦᏃᎯᎵᏙᏍᎪᎢ
ᏐᎳ ᎢᏯᏛᏁᎵᏓᏍᏗ. ᎥᏍᎩ ᏂᏗᎬᏂᏏᎰᎢ ᏙᏯᏗᏜ
ᏂᎦᎵᏍᏗᏍᎬᎢ ᎦᏁᏟᏴᏍᎪᎢ. ᏐᎳ ᎦᏃᎸᏍᎩ ᎠᎦᏍᎩ
ᎦᎶᏍᎪᎢ ᏅᏓ ᎢᎦ ᎡᎯ ᎧᎸᎢ. ᎥᏍᎩ ᏱᏄᎵᏍᏓᎾ
ᎤᏦᏎᏗ ᎨᏐᎢ. ᎠᎾᏗᏜ ᎠᏓᏃᎯᏎ ᏫᎦᎶᎯᏍᏗ
ᏓᎴᏫᏍᏗᏍᎪᎢ. ᎠᎾᎦᎵᏍᎩ ᏗᏂᎩᏍᏗᏍᎩ
ᏕᎦᏝᏗᏍᎪᎢ. ᏗᎵᏃᎮᏗ Ꮭ ᏱᏙᎦᏴᎦᏔ.
ᎠᎦᏙᎲᏍᏗ ᎠᏂᏏᎾᏍᏓ ᎤᏚᎳᏗ ᎢᎩ ᏏᏊ
ᎤᏂᏁᏉᏍᏗᎢ ᎢᏳᏍᏗ ᎤᎾᏛᏗ. ᏳᎾᏚᎳ
ᎤᎾᎦᏎᏍᏙᏗ ᎦᏃᎸᏍᎩ ᎠᎦᏍᎩ ᏃᏆᎴ ᎦᏃᎸᎥᏍᎬ.
ᎤᎾᏕᎳᎰᎯᏍᏗ ᏂᏗᎦᎵᏍᏓᏂᏒᎢ. ᎤᎾᏚᎵᎢ
ᎦᏳᎾᏕᎳᎰᎯᏍᏗ ᏱᎩ ᎢᎦ ᎢᏳᎵᏍᏙᏗ ᎡᎶᎯ. ᏐᏁᎳᏚ
ᏐᏁᎳᏍᎪ ᎦᎵᏉᎩ ᏧᏕᏗᏴᏌᏗᏒᎢ ᎠᎦᏙᏗ ᏅᏓ ᎢᎦ
ᎡᎯ ᏂᏧᏍᏛ ᏄᏅᏔᏁᎢ. ᎾᎯᏳ ᎦᏳᎴᏅᏓ ᎠᏕᏲᎲᎢ
ᏅᏓ ᎢᎦ ᎡᎯ ᏗᎦᎸᎢ ᏂᎪᎸ ᏓᎵᎶᏍᏗᏍᎪᎢ, ᏃᎴ
ᏓᏟᎶᏍᎪᎢ. ᏃᏆᏅ ᎤᎪᏕᏍᏗ ᎤᎾᏖᏍᏗ ᏄᏍᏗᏓᏅ.


[[Category:To be checked]]
